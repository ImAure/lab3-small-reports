\chapter[Implementazione numerica della Formula di Bethe--Bloch][Formula di Bethe--Bloch]{Implementazione Numerica della Formula di Bethe--Bloch}\label{ch:bet}

\section{Il modello}
    \lettrine[loversize=0.08, lines=2]{C}{ome descritto} dal Particle Data Group \cite{PhysRevD-110-030001}, la formula di Bethe--Bloch è un modello sperimentale che descrive la perdita di energia di particelle cariche pesanti di media energia---come protoni e particelle $\alpha$---nella materia:
    \begin{equation}
        \left\langle -\dv{E}{x}\right\rangle
        = Kz^2 \frac{Z}{A}\frac{1}{\beta^2}\bqty{\frac{1}{2}\log\frac{2 m_e c^2 \beta^2 \gamma^2 W_\text{max}}{I^2} - \beta^2 - \frac{\delta\pqty{\beta\gamma}}{2}}
        \mycomma
        \label{eq:bet:bethe-bloch-1}
    \end{equation}
    dove $\beta$ e $\gamma$ sono le usuali quantità relativistiche mentre il resto dei simboli sono esplicitati in \tabref{tab:bet:costanti}.
    \begin{table}
        \footnotesize
        \centering
        \input{tables/bethebloch/bethe-constants.tex}
        \caption{Notazione e unità di misura per la formula di Bethe--Bloch. Si tratta di un riassunto della tabella del PDG \cite{PhysRevD-110-030001}.}
        \label{tab:bet:costanti}
    \end{table}
    La perdita di energia media data dalla \eqref{eq:bet:bethe-bloch-1} è misuarta in \unit{\mega\eV\,\gram^{-1}\,\centi\meter^2} ma può essere portata in \unit{\mega\eV\,\centi\meter^{-1}} moltiplicando entrambi i membri per la densità volumica $\rho$ del bersaglio misurata in \unit{\gram\,\centi\meter^{-3}}. La quantità $W_\text{max}$ è la massima energia che una particella carica può cedere a un elettrone e si esprime come
    \begin{equation}
        W_\text{max} = \frac{2 m_e c^2 \beta^2 \gamma^2}{1 + \gamma\, m_e / M + (m_e / M)^2}
        \myperiod 
        \label{eq:bet:wmax}
    \end{equation}
    La \eqref{eq:bet:bethe-bloch-1} e la \eqref{eq:bet:wmax} sono valide nell'approssimazione $\num{0.1} \lesssim \beta\gamma \lesssim \num{1000}$, poiché al limite inferiore la velocità del proiettile diventa confrontabile con la ``velocità'' degli elettroni atomici mentre al limite superiore gli effetti radiativi non sono più trascurabili.

\section{La simulazione}
    Ho scelto di simulare la perdita di energia di una particella $\alpha$ a \SI{5}{\mega\eV} attraverso un foglio di alluminio di spessore\footnote{Dopo aver provato con uno spessore di \SI{0.015}{\milli\meter} e aver constatato che la curva risultava tagliata---la particella non cedeva tutta l'energia all'alluminio---ho scelto di aumentare di poco lo spessore per il gusto di un grafico più completo.} \SI{0.022}{\milli\meter}. Per realizzare la simulazione ho scritto un codice in C che implementa la \eqref{eq:bet:bethe-bloch-1} in modo numerico.
    \subsection{Descrizione del codice e dei calcoli}
        L'utente che esegue il programma sceglie lo spessore del materiale bersaglio e il numero di step in cui suddividere il calcolo. Il programma quindi chiede all'utente di selezionare un proiettile, tra $\alpha$, protoni e muoni, e un materiale tra alluminio e rame. I dati come le masse delle particelle, le densità dei materiali e i valori di $I$, sono definiti come costanti all'inizio del programma---non li riporto in questo elaborato per brevità; la totalità del codice e delle costanti incluse è consultabile su GitHub.\footnote{Repository: \url{https://github.com/ImAure/bethe-bloch-simulation}}
        
        Assumiamo che in ciascun intervallo di spessore infinitesimo\footnote{Ricordo che in questo caso la $x$ non indica una distanza.} $\dd{s}$ tutte le quantità variabili di nostro interesse siano costanti---velocità, energia, perdita di energia \myetc. Dalla teoria della relatività ristretta scriviamo per l'$n$-esimo intervallo
        \begin{align*}   
                E_n &= T_n + m c^2 \mycomma \\
                E_n &= \gamma_n m c^2 \mycomma
        \end{align*}
        dove $m$ è la massa a riposo della particella incidente, $T_n$ la sua energia cinetica ed $E_n$ la sua energia totale. Note queste ultime due quantità, è possibile calcolare il fattore di Lorentz $\gamma_n$ e il valore $\beta_n^2$ come
        \begin{equation*}
            \gamma_n = \frac{T_n + m c^2}{m c^2}
            \,,
            \quad
            \beta_n^2 = 1 - \frac{1}{\gamma_n^2}
            \myperiod
        \end{equation*}

        Noti $\gamma_n$ e $\beta_n$, è possibile calcolare la perdita di energia media per unità di lunghezza attraverso la \eqref{eq:bet:bethe-bloch-1} moltiplicata per $\rho$. Possiamo in particolare calcolare l'energia cinetica con cui la particella $\alpha$ entra nello strato successivo, $T_{n + 1}$, come
        \begin{equation*}
            T_{n + 1} = T_n + \dd{T_n} = T_n + \rho\, {\left\langle - \dv{E}{x} \right\rangle}_n \dd{s}
            \mycomma
        \end{equation*}
        essendo naturalmente $\dd{T_n} \leq 0$.
        
        Il calcolo di $\rho\,\abs{{\left\langle - \dd{E} / \dd{x} \right\rangle}_n}$ è svolto dalla funzione \texttt{bethe()}, con l'ausilio della funzione \texttt{wmax()} che in particolare calcola il termine $W_\text{max}$. Nel fare questo conto viene trascurato il termine $\delta\pqty{\beta\gamma}/2$.
        \lstinputlisting[style = CStyle]{code/bethebloch/bethe-and-wmax.txt}
        Il procedimento viene quindi ripetuto a partire dalla nuova energia $T_{n + 1}$ per ottenere la perdita di energia attraverso il successivo strato. Per ogni reiterazione il codice stampa su un file la distanza totale percorsa, l'energia cinetica della particella e la quantità $\abs{\dd{T_n} / \dd{s}} = \rho\,\abs{{\left\langle - \dd{E} / \dd{x} \right\rangle}_n}$.

    \subsection{Risultati della simulazione}
        \begin{figure}
            \centering
            \input{images/bethebloch/bethe-plot-alpha.tex}
            \caption{L'energia della particella $\alpha$ diminuisce man mano che la particella penetra nell'alluminio, non si annulla del tutto probabilmente per errori numerici.}
            \label{fig:bet:alpha-1}
        \end{figure}
        \begin{figure}
            \centering
            \input{images/bethebloch/bethe-plot-stop.tex}
            \caption{Il potere d'arresto con l'evidente picco di Bragg.}
            \label{fig:bet:alpha-2}
        \end{figure}
        Osserviamo adesso i dati che si ottengono inserendo nel programma un numero arbitrariamente alto di step pari a \num{1000}. In \figref{fig:bet:alpha-1} e \figref{fig:bet:alpha-2} sono riportati in due grafici i valori dell'energia cinetica della particella $\alpha$ e del potere d'arresto del materiale al variare della distanza percorsa.
        
        Dal primo grafico risulta evidente la decrescita dell'energia della particella. Si nota che l'energia cinetica non si annulla del tutto, nonostante si avvicini ragionevolmente a \SI{0}{\mega\eV}: questo può essere dovuto a imprecisioni nel codice come il modo in cui vengono gestiti eventuali valori di $T < 0$ e valori di $\dd{T} > \num{0}$ che farebbero aumentare l'energia. In particolare, le formule implementate nel codice sono
        \begin{align*}
            \dd{T_n} &= \max\!\pqty{0,\,\rho\,{\left\langle - \dv{E}{x} \right\rangle}_n} \mycomma\\
            T_{n+1} &= \max\!\pqty{0,\,T_n + \dd{T_n}}\mycomma
        \end{align*}
        è quindi possibile che a un certo punto i $\dd{T_n}$ inizino a risultare positivi, vengano quindi imposti pari a \num{0} dal programma e la decrescita dell'energia si arresti di conseguenza. Un'altra possibile causa di questo comportamento è che il modello possa diventare inadatto a descrivere il comportamento di particelle a energie troppo basse, ovvero per $\beta\gamma \ll 0.1$.

        Nel secondo grafico invece è riportato l'andamento del potere d'arresto, detto comunemente \emph{curva di Bragg}. L'energia depositata dalla particella $\alpha$ dipende inversamente dal quadrato della velocità, per questo subito prima del totale arresto si osserva il massimo deposito di energia nel picco della curva, detto \emph{picco di Bragg}.